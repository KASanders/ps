<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader xml:lang="eng">
            <fileDesc>
            <titleStmt>
                <title xml:lang="eng">Spiritual Meadow</title>
                <respStmt>
                    <resp>Text encoded in TEI XML by Kyle Sanders, 2018</resp>
                    <name>Kyle Sanders</name>
                </respStmt>
              </titleStmt>
              <publicationStmt>
                <publisher>Kyle Sanders</publisher>
                <pubPlace>Sewanee</pubPlace>
                <address>
                  <addrLine>The University of the South</addrLine>
                  <addrLine>School of Theology</addrLine>
                  <addrLine>Sewanee, TN USA</addrLine>
                </address>
                <date>2018</date>
              </publicationStmt>

            <sourceDesc>
                <biblStruct>
                    <monogr>
                        <title xml:lang="lat">Pratum Beati Joannis Eucratae</title>
                        <author>John Moschus</author>
                        <editor>Cotelier, Fronton de Duc</editor>
                        <imprint>
                            <pubPlace>Paris</pubPlace>
                            <publisher>J.P. Migne</publisher>
                            <date>1863</date>
                        </imprint>
                         <biblScope unit="volume">3</biblScope>
                    </monogr>
                    <series>
                   <title xml:lang="lat" type="s">Patrologiae Graecae</title>
                        <biblScope unit="volume">87</biblScope>
                   </series>
                    <ref type="https://archive.org/stream/patrologiaecurs46migngoog">Internet Archive</ref>
                </biblStruct>
            </sourceDesc>
        </fileDesc>
        <encodingDesc>
              <refsDecl n="CTS">
                <cRefPattern matchPattern="(.+)" n="chapter" replacementPattern="#xpath(/tei:TEI/tei:text/tei:body/tei:div/tei:div[@n='$1'])"/>
            </refsDecl>
        </encodingDesc>
        <profileDesc>
            <langUsage>
                <language ident="grc">Ancient Greek</language>
                <language ident="lat">Latin</language>
            </langUsage>
        </profileDesc>
  </teiHeader>

  <text>
        <body n="urn:cts:greekLit:tlg2856.tlg001.1st1K-grc1" xml:lang="grc">
            <div type="edition" n="urn:cts:greekLit:tlg2856.tlg001.1st1K-grc1" xml:lang="grc">
                <pb n="2852"/>
                <milestone unit="mignepage" n="2852-a"/>
                <div type="textpart" subtype="chapter" n="0">
                  <head xml:lang="lat">Praefatio. Joannes Eviratus dilecto suo in Christo, Sophronio Sophistae.</head>
                  <p>Τῶν ἐαρινῶν λειμώνων τὴν θέαν, ἀγαπητὲ, πολλῆς εὑρίσκω τέρψεως γέμουσαν, ἣν ἡ παντοδαπὴς τῶν ἀνθέων βλάστη τοῖς θεωμένοις παρέχεται· κατέχουσα τοὺς παριόντας,
                    καὶ ἑστιῶσα ποικίλως αὐτούς· κατά τι μὲν τοὺς ὀφθαλμοὺς φαιδρύνουσα, κατά τι δὲ νῦν τὴν ὄσφρησιν ἡδύνουσα. Τούτου μὲν γὰρ τοῦ λειμῶνος τὸ τυχὸν τῇ τῶν ῥόδων
                    ἐρυθρότητι καταλάμπεται· τοῖς δὲ κρίνοις ἕτερον ἂν εἴη χωρίον· ἱκανῶς ἀπὸ τῶν ῥόδων ἐφ’ ἑαυτὰ βιάσασθαι προτρεπόμενα· ἄλλοθεν ἀπαστράπτει τὸ χρῶμα τῶν ἴων,
                    βασιλικῆς ὑπάρχον μίμημα πορφυρίδος· καὶ ὅλως ἡ ποικίλη καὶ διάφορος τῶν ἀμυθήτων ἀνθέων, εὐωδίας τε καὶ τέρψεως χάρισμα πάντοθεν ἀναδίδοται. Τοιοῦτον δὲ καὶ τὸ
                    παρὸν πόνημα ὑπολάμβανε, ἱερὸν καὶ πιστὸν τέκνον Σωφρόνιε. <milestone unit="mignepage" n="2852-b"/>Εὑρήσεις γὰρ ἐν αὐτῷ ἀρετὰς ἁγίων ἀνδρῶν ἐν τοῖς χρόνοις ἡμῶν διαλαμψάντων· καὶ κατὰ τὸ ψαλμικὸν
                    ἐκεῖνο λόγιον, παρὰ τὰς διεξόδους τῶν ὑδάτων πεφυτευμένους· καὶ πάντων μὲν χάριτι Χριστοῦ τοῦ Θεοῦ ἡμῶν θεοφιλῶν ὁμοίως· ἄλλοτε ἄλλου ἐν ἄλλαις ἀρεταῖς
                    ὡραϊζομένου κάλλει τε καὶ εὐπρεπείᾳ, ἐξ ὧν τὰ καλὰ δρεψάμενος ἄνθη πλεκτὸν στέφανον ἀκηράτου λειμῶνος λαβὼν, προσφέρω σοι, τέκνον πιστότατον, καὶ διὰ σοῦ τοῖς
                    πᾶσι. Διὸ καὶ τὸ παρὸν τοῦτο τὸ πόνημα Λειμῶνα ἀπεκαλέσαμεν, διὰ τὴν ἐν αὐτῷ τέρψιν τε καὶ εὐωδίαν, καὶ ὠφέλειαν τοῖς ἐντυγχάνουσιν. Ἀρετὴ γὰρ βίου, καὶ τρόπος
                    σεμνότητος, οὐ μόνον ἡ περὶ τὰ θεῖα μελέτη, καὶ τὸ εὖ πεφρονηκέναι, καὶ περὶ τὰ τῇδε μᾶλλον ἐμφιλοχωρεῖν· ἀλλὰ καὶ τὰς ἄλλων ἀναγράφεσθαι πολιτείας. <milestone unit="mignepage" n="2852-c"/>Διὸ πρὸς τὸ
                    παρὸν ἐλήλακα σύνταγμα, πληροφορῶν τὴν ὑμετέραν, τέκνον, ἀγάπην, ὡς πολλὴν καὶ ἀληθῆ συλλογὴν ἐποιησάμην· ὡς ἐπὶ τῆς σοφωτάτης μελίττης τὰ ψυχωφελῆ τῶν
                    Πατέρων ἀρυσάμενος κατορθώματα. Ἐντεῦθεν οὖν ἄρξομαι λέγειν οὕτως ταῦτα.</p>
                </div>
                <div type="textpart" subtype="chapter" n="1">
                  <head xml:lang="lat">1. Vita sancti senis Joannis, et de spelunca Sapsas.</head>
                  <p>Ἦν τις γέρων οἰκῶν ἐν τῇ μονῇ τοῦ ἀββᾶ Εὐστοργίου, ὅντινα ὁ ἐν ἁγίοις ἡμῶν ὁ ἀρχιεπίσκοπος Ἱεροσολύμων ἠθέλησεν ποιῆσαι ἡγούμενον τοῦ μοναστηρίου. Ὁ δὲ οὐ
                    κατεδέξατο, λέγων· Ἐν τῷ Σινᾶ ὄρει θέλω γενέσθαι εὐχῆς χάριν. Ὁ δὲ ἀρχιεπίσκοπος ἠνάγκαζεν αὐτὸν γενέσθαι, καὶ οὕτως ἀπελθεῖν. Οὐκ ἀνασχεθέντα, δὲ αὐτοῦ τὸν
                    γέροντα, ἀπέλυσεν συνταξάμενον, μετὰ τὴν ἐπάνοδον τὴν ἡγεμονίαν καταδέχεσθαι. <milestone unit="mignepage" n="2852-d"/>Καὶ δὴ οὕτως ἀσπασάμενος τὸν ἀρχιεπίσκοπον, ἐξῆλθεν τὴν ὁδοιπορίαν ποιούμενος ἐπὶ
                    τὸ Σίναιον ὄρος, λαβὼν τὸν ἑαυτοῦ μαθητήν. Καὶ διαβάντος τὸν Ἰορδάνην ποταμὸν, ὡς ἀπὸ σημείου <pb n="2853"/><milestone unit="mignepage" n="2853-a"/>ἑνὸς, ἤρξατο φρικιᾷν ὁ γέρων καὶ πυρέσσειν. Ὡς δὲ οὐκ ἐδύνατο
                    περιπατῆσαι, εὗρον σπήλαιον μικρὸν, καὶ εἰσῆλθον ἐν αὐτῷ πρὸς τὸ ἀνεθῆναι τὸν γέροντα. Ὡς δὲ ἐπέμενε πυρέσσων καὶ μήτε κινηθῆναι σχεδὸν δυνάμενος (ἐποίησε γὰρ
                    τρεῖς ἡμέρας ἐν τῷ αὐτῷ σπηλαίῳ), θεωρεῖ ὁ αὐτὸς γέρων καθ’ ὕπνους τινὰ λέγοντα αὐτῷ· Εἰπὲ, γέρων, ποῦ θέλεις ὑπάγειν; Λέγει δὲ τῷ φανέντι αὐτῷ· Εἰς τὸ Σινᾶ ὄρος.
                    Λέγει αὐτῷ· Μὴ, παρακαλῶ, μὴ ἀπέλθῃς. Ὡς δὲ οὐκ ἔπεισε τὸν γέροντα, ἀνεχώρησε ἀπέλθῃς. Ὁ δὲ πυρετὸς πλέον ἐπετίθετο τῷ γέροντι. Πάλιν δὲ τῇ ἐπιούσῃ νυκτὶ, ὁ αὐτὸς
                    παρίσταται αὐτῷ σχήματι, λέγων· Τί θέλεις, καλόγηρε, κοπωθῆναι; ἄκουσόν μου, καὶ μηδαμοῦ ἀπέλθῃς. Ἔφη αὐτῷ ὁ γέρων· Αὐτὸς γὰρ τίς εἶ; Ἀπεκρίθη αὐτῷ ὁ φανείς·
                    <milestone unit="mignepage" n="2853-b"/>Ἐγώ εἰμι Ἰωάννης ὁ βαπτιστής· καὶ διὰ τοῦτό σοι λέγω, μηδαμοῦ ἀπέλθῃς· τὸ γὰρ σπήλαιον τὸ μικρὸν τοῦτο μεῖζον τοῦ Σινᾶ ὄρους ἐστιν. Πολλάκις γὰρ ἐν τούτῳ ὁ Κύριος
                    ἡμῶν Ἰησοῦς Χριστὸς εἰσῆλθεν ἐπισκεπτόμενός με. Δός μοι οὖν λόγον ὅτι ὧδε κατοικεῖς κἀγώ σοι τὴν ὑγείαν παρέχω. Ὁ δὲ γέρων ἡδέως καταδεξάμενος συνέθετο μετὰ
                    λόγου παραμένειν τῷ σπηλαίῳ. Παραχρῆμά τε ὑγιάνας διέμεινεν ἐν αὐτῷ μέχρι τῆς αὐτοῦ ζωῆς· ποιήσας τὸ σπήλαιον ἐκεῖνο ἐκκλησίαν· συναγαγὼν δὲ καὶ ἀδελφότητα.
                    Ἔστιν δὲ ὁ τόπος ὁ ἐπιλεγόμενος Σάψας. Τούτου ἐξ ἐυωνύμων προπαράκειται ὁ χείμαρρος Χωρὰθ, εἰς ὃν ἀπεστάλη Ἠλίας ὁ Θεσβίτης ἐν χαιρῷ τῆς ἀβροχίας, ὁ ἐπὶ
                    πρόσωπον τοῦ Ἰορδάνου.</p>
                </div>
                <div type="textpart" subtype="chapter" n="2">
                <head xml:lang="lat">2. De sene, qui in propria spelunca pascebat leones.</head>
                <milestone unit="mignepage" n="2853-c"/><p>Ἄλλος γέρων ἦν ἐν αὐτῷ τῷ τόπῳ τοῦ Σάψας, καὶ εἰς τοσαύτην ἤλασεν ἀρετὴν, ὥστε τοὺς λέοντας ἐρχομένους ἐν τῷ σπηλαίῳ αὐτοῦ, ὑποδέχεσθαι αὐτὸν, καὶ ἐν τῷ κόλπῳ
                  αὐτοῦ παραβάλλειν αὐτοῖς· καὶ οὕτως πλήρης ἦν τῆς θείας χάριτος τοῦ Θεοῦ ἄνθρωπος.</p>
                </div>
                <div type="textpart" subtype="chapter" n="3">
                  <head xml:lang="lat">3. Vita Cononis presbyteri monasterii Penthucula.</head>
                  <p>Παρεβάλομεν ἐν τῇ λαύρᾳ τοῦ ἐν ἁγίοις Πατρὸς ἡμῶν Σάβα, τῷ Ἀθανασίῳ. Διηγήσατο ἡμῖν ὁ γέρων, λέγων, ὅτι Ὡς ἡμῖν εἰς τὸ κοινόβιον τοῦ Πενθουκλᾶ, ἦν τις Κόνων,
                    ὀνόματι Κίλιξ, πρεσβύτερος εἰς τὸ βάπτισμα· καὶ ὡς μέγαν ὄντα τὸν γέροντα, ἔταξαν αὐτὸν ποιεῖν τὰ βαπτίσματα, αὐτὸς δὲ ἔχριεν, καὶ ἐβάπτιζεν τοὺς ἐπὶ τοῦτο
                    παραγενομένους. Καθ’ <milestone unit="mignepage" n="2853-d"/>ὅτι οὖν ἔχριεν γυναῖκα, ἐσκανδαλίζετο, καὶ διὰ τοῦτο ἤθελεν ἀναχωρῆσαι τοῦ κοινοβίου· καθ’ ὅτι οὖν ἔσχεν λογισμὸν τοῦ ἀναχωρῆσαι, ἐφίσταται
                    αὐτῷ ὁ ἅγιος Ἰωάννης, λέγων· Καρτέρησον, καὶ κουφίσω σε τοῦ πολέμου. Ἐν μιᾷ οὖν ἦλθεν κόρη Πέρσισα ἐπὶ τὸ βαπτισθῆναι· ἦν δὲ εὐειδὴς πάνυ ὡραία, ὥστε μὴ
                    δυνηθῆναι τὸν πρεσβύτερον αὐτὴν χρῖσαι τῷ ἁγίῳ ἐλαίῳ· καὶ ποιησάσης αὐτῆς δύο ἡμέρας, ἤκουσεν ἀρχιεπίσκοπος Πέτρος, ἐξεπλάγη ἐπὶ τῷ γεγονότι, καὶ ἠθέλησεν
                    ἀφορίσαι διάκονον γυναῖκα ἐπὶ τῷ αὐτῷ. Ἀλλὰ τοῦτο οὐκ ἐποίησεν, διὰ τὸ μὴ ἐπιδέχεσθαι τὸν τρόπον. Ὁ δὲ πρεσβύτερος Κόνων, λαβὼν <pb n="2856"/><milestone unit="mignepage" n="2856-a"/>τὸ μηλωτάριον αυτοῦ,
                    ἀνεχώρησεν, εἰπὼν ὅτι Οὐ μενῶ εἰς τὸν τόπον τοῦτον. Ὡς οὖν ἐξῆλθεν ἐπὶ τοὺς βουνοὺς, ἰδοὺ ἁπαντᾷ αὐτῷ ὁ ἅγιος Ἰωάννης ὁ Βαπτιστὴς, καὶ πραείᾳ τῇ φωνῇ λέγει αὐτῷ·
                    Ὑπόστρεψον εἰς τὸ μοναστήριόν σου, καὶ κουφίσω σε τοῦ πολέμου· Ὁ ἀββᾶς Κόνων λέγει αὐτῷ μετ’ ὀργῆς· Πίστευε, οὐκ ἐπιστρέψω, πολλάκις γὰρ συνέθου μοι, καὶ οὐδὲν
                    ἐποίησας. Κρατήσας οὖν αὐτὸν ὁ ἅγιος Ἰωάννης ἐκάθισεν αὐτὸν ἔφ’ ἕνα τῶν βουνῶν, καὶ ἀνασκέψας τὰ ἱμάτια αὐτοῦ τῷ σημείῳ τοῦ σταυροῦ τρίτον κατεσφράγισεν αὐτὸν
                    ὑποκάτω τοῦ ὀμφαλοῦ, καὶ εἶπεν αὐτῷ· Πίστευέ μοι, πρεσβύτερε Κόνων· ἤθελόν σοι ἔχειν μισθὸν ἐκ τοῦ πολέμου, ἐπειδὰν δὲ οὐ θέλεις, ἐκούφισα τὸν πόλεμον, καὶ μισθὸν
                    οὐκ ἔχεις τοῦ πράγματος τούτου. <milestone unit="mignepage" n="2856-b"/>Καὶ ὑποστρέψας εἰς τὸ κοινόβιον τοῦ βαπτίσματος ὁ πρεσβύτερος Κόνων, τῇ ἐπαύριον χρίσας ἐβάπτισεν τὴν Πέρσισαν, μὴ θεωρήσας
                    ὅλως ὄτι γυνὴ τὴν φύσιν ὑπῆρχεν· ἐποίησεν δὲ καὶ ἄλλα δώδεκα ἔτη χρίων, καὶ βαπτίζων, μήτε κινηθεὶς τὸ σῶμα, μήτε γυναῖκα θεωρήσας ἔτι κατὰ τὴν φύσιν. Καὶ οὕτως
                    ἔτελειώθη.</p>
                </div>
                <div type="textpart" subtype="chapter" n="4">
                  <head xml:lang="lat">4. Visio abbatis Leontii.</head>
                  <p>Διηγήσατο ἡμῖν ὁ ἀββᾶς Λεόντιος τοῦ κοινοβίου τοῦ ἁγίου Πατρὸς ἡμῶν Θεοδοσίου, λέγων, ὅτι Μετὰ τὸ διωχθῆναι τοὺς νέους λαυρήτας, ἐκ τῆς νέας λαύρας, ἀπελθὼν
                    ἐκάθισεν εἰς τὴν αὐτὴν λαύραν. Κατελθὼν οὖν ἐν μιᾷ Κυριακῇ, ἀπῆλθον ἐν τῇ Ἐκκλησίᾳ <milestone unit="mignepage" n="2856-c"/>μεταλαβεῖν· καὶ εἰσελθὼν ἴδον ἄγγελον παρεστῶτα ἐν τῷ δεξιῷ μέρει τοῦ
                    θυσιαστηρίου, καὶ ληφθεὶς ἀνεχώρησα ἐν τῷ κελλίῳ μου· καὶ ἦλθέν μοι φωνὴ λέγουσα, ὅτι Ἐξότου ἡγιάσθη τὸ θυσιαστήριον τοῦτο, ἐγὼ ἐπιστεύθην παραμένειν ἐν αὐτῷ.</p>
                </div>
                <div type="textpart" subtype="chapter" n="5">
                  <head xml:lang="lat">5. Relatio abbatis Polychronii de tribus monachis.</head>
                  <p>Ὁ ἀββᾶς Πολυχρόνιος διηγήσατο ἡμῖν, λέγων, ὅτι Εἰς τὴν λαύραν τῶν Πυργίων τοῦ Ἰορδάνου, ἕνα τῶν ἐκεῖσε ἀδελφῶν<note>al. inser. καθημένων.</note>ἔβλεπον ἀμελοῦντα ἑαυτοῦ, καὶ μηδέποτε
                    πληροῦντα τὸν τῆς ἁγίας Κυριακῆς κανόνα. Εἶτα ὡς μετὰ χρόνον τινὰ, θεωρῶ τὸν οὕτως ἀμελοῦντα, μετὰ πάσης σπουδῆς σχολάζοντα, σὺν προθυμίᾳ πολλῇ. Λέγω οὖν
                    αὐτῷ, ὅτι Καλῶς νῦν ποιεῖς, φροντίζων τῆς ἑαυτοῦ ψυχῆς, ἀδελφέ. Ὁ δὲ λέγει <milestone unit="mignepage" n="2856-d"/>μοι· Κῦρι ἀββᾶ, ἄρτι ἔχω ἀποθανεῖν. Καὶ μετὰ τρεῖς ἡμέρας ἀνεπάη<note>al. ἀπέθανεν et ἐκοιμήθη.</note>.</p>

                  <p>Ὁ αὐτὸς ἀββᾶς Πολυχρόνιος ὁ τῆς νέας λαύρας πρεσβύτερος διηγήσατό μοι λέγων, ὅτι Καθημένου μού ποτε ἐν τῇ λαύρα τῶν πυργίων <note>Λαύρᾳ τῶν Πυργίων. Λαύραν τῶν πυργίων τοῦ Ἰορδάνου. Act 1 et 5 concilii
                    (?) CP. sub Mena: Πρεσβύτερος καὶ ἡγούμενος τῶν Πυργίων τοῦ Ἰορδάνου.
                    Πρεσβύτερος τῶν Πυργίων τοῦ Ἰορδάνου. Πρεσβύτερος καὶ ἀρχιμανδρίτης λαύρας
                    τῶν Πυργίων. Πρεσβύτερος τῶν Πυργίων τῶν ἐν τῷ Ἰορδάνῃ. Πρεσβύτερος καὶ
                    μοναχὸς τῶν Πυργίων τοῦ Ἰορδάνου. Pyrgiorum, Turrium., ἀδελφοῦ τελευτήσαντος, λέγει</note>
                    μοι ὁ οἰκονόμος· Ποίησον ἀγάπην, ἀδελφὲ, ἐλθὲ ἵνα τὰ σκεύη τοῦ ἀδελφοῦ ἀπενέγκωμεν<note> al. μετέγκωμεν.</note><pb n="2857"/><milestone unit="mignepage" n="2857-a"/>εἰς τὸ οἰκονομεῖον. Ὡς οὖν ἠρξάμεθα μεταφέρειν τὰ σκεύη, θεωρῶ τὸν
                    οἰκονόμον κλαίοντα· καὶ λέγω αὐτῷ· Ὄντως σὺ<note>al. σοι.</note>, κῦρι ἀββᾶ, τί οὕτως κλαίεις; ὁ δὲ λέγει μοι· Ὅτι σήμερον τὰ τοῦ ἀδελφοῦ<note>al. ins. μου.</note> σκεύη βαστάζω, καὶ μετὰ δύο ἡμέρας
                    ἄλλοι τὰ ἐμά. Καὶ οὕτως ἐγένετο. Τῇ γὰρ δευτέρᾳ<note>al inser. ἡμέρᾳ.</note> ἀνεπάη ὁ αὐτὸς οἰκονόμος, καθὼς εἶπεν.</p>
                </div>
                <div type="textpart" subtype="chapter" n="6">
                  <head xml:lang="lat">6. Ejusdem relatio.</head>
                  <p>Ὁ ἀββᾶς Πολυχρόνιος ὁ πρεσβύτερος διηγήσατο ἡμῖν ὅτι ἀκηκόει παρὰ τοῦ ἀββᾶ Κωνσταντίνου τοῦ ἡγουμένου τῆς ἁγίας Μαρίας τῆς Θεοτόκου τῆς νέας, ὅτι ἀνέπαυέν τις
                    τῶν ἀδελφῶν ἐν τῷ νοσοκομείῳ τῆς <milestone unit="mignepage" n="2857-b"/>Ἱεριχὼ, καὶ τοῦτον ἐλάβομεν, καὶ ἐπηνέγκαμεν εἰς τὰ Πυργία, ἵνα θάψωμεν αὐτὸν ἐκεῖ· καὶ ἐξότου κατήλθομεν ἐκ τοῦ νοσοκομείου,
                    ἕως οὗ ἐφθάσαμεν εἰς τὰ Πυργία, οὐ διέλιπεν ἀστὴρ ἐπάνω τοῦ τελευτήσαντος συνοδοιπορῶν, καὶ φαινόμενος, μέχρι κατεστήσαμεν αὐτὸν ἐν τῇ γῇ.</p>
                </div>
                <div type="textpart" subtype="chapter" n="7">
                  <head xml:lang="lat">7. Vita et mors cujusdam senis qui recusavit abbas fieri in monasterio Turrium.</head>
                  <p>Γέρων τις ἐκάθητο ἐν τῇ λαύρᾳ τῶν Πυργίων. Οἱ οὖν πρεσβύτεροι τῆς αὐτῆς λαύρας καὶ οἱ λοιποὶ ἀδελφοὶ, ἐπειδὴ ἦν τελειωθεὶς αὐτῶν ὁ ἡγούμενος, ὡς μέγαν καὶ
                    εὐάρεστον ὄντα, ἠθέλησαν αὐτὸν ποιῆσαι ἡγούμενον. Ὁ δὲ γέρων παρεκάλει αὐτοὺς, λέγων· Συγχωρήσατέ μοι, Πατέρες, κλαῦσαι τὰς ἁμαρτίας μου. <milestone unit="mignepage" n="2857-c"/>Ἐγὼ γὰρ οὐκ εἰμὶ
                    τοιοῦτος ὥστε<note type="footnote">al. ins. δύνασθαι.</note> φροντίσαι ψυχῶν· ἀλλὰ τοῦτο τὸ ἔργον τῶν μεγάλων ἐστὶ Πατέρων <note type="footnote">al. add. καὶ θεοφόρων.</note>, τῶν περὶ τὸν ἀββᾶν Ἀντώνιον<note type="footnote">al. Παχώμιον καὶ Θεόδωρον τὸν ἡγιασμένον.
                    </note> καὶ τοὺς λοιπούς. Καθ’ ἑκάστην οὖν ἡμέραν,
                    οὐ συνεχώρουν αὐτῷ, παρακαλοῦντες αὐτὸν οἱ ἀδελφοί· καὶ οὐκ ἐπείθετο. Ὡς δὲ ἐπὶ πολὺ εἶδεν αὐτὸν ἀναγκαζόμενον ὑπ’ αὐτῶν, λέγει τοῖς πᾶσιν· Ἐάσατέ με τρεῖς ἡμέρας
                    εὔξασθαι· καὶ εἴ τι θέλει ὁ Θεὸς, ποιῆσαι ἔχω. Ἦν δὲ Παρασκευὴ ἡμέρα. Καὶ τῇ Κυριακῇ ὄρθρου ἀνεπάη.</p>
                </div>
                <div type="textpart" subtype="chapter" n="8">
                  <head xml:lang="lat">8. Vita abbatis Myrogenis hydropici.</head>
                  <p>Γέρων τις ἦν ἐν τῇ λαύρᾳ τῶν Πυργίων ὀνόματι Μυρογένης, καὶ εἰς τοσαύτην σκληραγωγίαν, ὥστε αὐτὸν ὑδρωπικὸν γενέσθαι· <milestone unit="mignepage" n="2857-d"/>ἔλεγεν δὲ συνεχῶς τοῖς παραβάλλουσιν αὐτῷ γέρουσιν πρὸς θεραπείαν· Εὔξασθε ὑπὲρ ἐμοῦ, Πατέρες, ἵνα μὴ ὑδρωπικὸς γένηται ὁ ἔσω μου ἄνθρωπος· ἐγὼ γὰρ ἐπὶ πολὺ τῇ τοιαύτῃ ἐπιμένειν νόσῳ εὔχομαι τῷ Θεῷ.</p>

                  <p>Περὶ τοῦ ἀββᾶ Μυρογένους ἀκούσας ὁ ἀρχιεπίσκοπος Ἱεροσολύμων Εὐτύχιος, ἠθέλησεν αὐτῷ πέμψαι τὰς χρείας, καὶ οὐδέποτε ἐδέξατο παρ’ αὐτοῦ τιποτοῦν· ὅτι Εὖξαι ὑπὲρ ἐμοῦ, Πάτερ, ἵνα τῆς αἰωνίου ῥυσθῶ κολάσεως.</p>
                </div>
                <pb n="2860"/>
                <div type="textpart" subtype="chapter" n="9">
                  <head xml:lang="lat">9. De mira cujusdam sancti Patris charitate.</head>
                  <milestone unit="mignepage" n="2860-a"/><p>Ἐν αὐτῇ τῇ λαύρᾳ τῶν Πυργίων, ἐκάθητό τις γέρων. Ἦν δὲ ἀκτήμων πάνυ· εἶχεν δὲ καὶ τὸ χάρισμα τῆς ἐλεημοσύνης. Ἐν μιᾷ οὖν τῶν ἡμερῶν, ἦλθεν πτωχὸς εἰς τὸ πυργίον
                    αὐτοῦ αἰτῶν ἐλεημοσύνην. Ὁ δὲ γέρων οὐκ εἶχεν εἰ μὴ ἕνα ἄρτον, καὶ ἐξενέγκας δέδωκεν αὐτὸν τῷ πτωχῷ. Λέγει αὐτῷ ὁ πτωχός· Οὐ θέλω ἄρτον, ἀλλ’ ἱμάτιον. Θέλων δὲ ὁ
                    γέρων ἀποθεραπεῦσαι αὐτὸν πιάσας<note type="footnote">al. κρατήσας.</note> αὐτὸν τῆς χειρὸς, εἰσήνεγκεν αὐτὸν εἰς τὸ πυργίον<note type="footnote">al. ἐν τῷ κελλίῳ.</note> αὐτοῦ. Ὁ δὲ πτωχὸς μηδὲν ὅλως εὑρηκὼς, εἰ μὴ ὃ ἐφόρει μόνον,
                    κατανυγεὶς ἐπὶ τῇ ἀρετῇ τοῦ γέροντος, ἔλυσεν τὸ<note type="footnote">al. τὸν.</note> ἴδιον σακκὴν<note type="footnote">Τὸ ἴδιον σακκήν. F. σακκὶν pro σακκίον. Al. Τὸν ἴδιον σάκκον, σάρκινον
                    σάκκον dixit Germanus patriarcha, Auctar. Combefis. t. I, c. 1516. et σάγκινον
                    vel σάκκινον καταπέτασμα saccinum velum, c. 1501 B. Nisi quis mecum maluerit
                    σάρκινον carneum.</note>, καὶ εἰς τὸ μέσον τοῦ κελλὶου αὐτοῦ ἐκένωσεν ὅσα εἶχε, λέγων· Λάβε ταῦτα, καλόγηρε, κἀγὼ
                    ἀλλαχοῦ οἰκονομοῦμαι.</p>
                </div>
                <div type="textpart" subtype="chapter" n="10">
                  <head xml:lang="lat">10. Vita Barnabae anachoretae.</head>
                  <milestone unit="mignepage" n="2860-b"/><p>Ἦν τις ἀναχωρητὴς εἰς τὰ σπήλαια τοῦ ἁγίου Ἰορδάνου, ὀνόματι Βαρνάβης. Οὗτος ἐν μιᾷ κατερχόμενος πιεῖν ἐκ τοῦ Ἰορδάνου, ἐμπαγὲν εἰς τὸν πόδα αὐτοῦ τι ἔσχεν, καὶ ἔμεινεν ἔχων τὸν σκόλοπα, μὴ ἀνεχόμενος ἵνα ἰατρὸς ἴδῃ αὐτόν. Καὶ ἐσάπη ὁ ποῦς αὐτοῦ, καὶ ἠναγκάσθη λαβεῖν ἑαυτῷ πυργίον εἰς τὰ Πυργία. Ὁ δὲ ποῦς αὐτοῦ πρόσκαιρα ἐσήπετο. Ἔλεγε δὲ πᾶσι τοῖς πρὸς αὐτὸν παραβάλλουσιν, ὅτι ὅσον ἔξω πάσχει ἄνθρωπος, τοσοῦτον ὁ ἔσω θάλλει.</p>

                  <p>Μετὰ τὸ ἀνελθεῖν τὸν ἀββᾶν Βαρνάβαν τὸν ἀναχωρητὴν ἐκ τοῦ σπηλαίου αὐτοῦ εἰς τὰ Πυργία, καὶ ποιῆσαι χρόνον τινὰ, ἕτερός τις ἀναχωρητὴς ἀπέρχεται εἰς τὸ σπήλαιον αὐτοῦ· καὶ εἰσελθὼν θεωρεῖ <milestone unit="mignepage" n="2860-c"/>ἄγγελον Θεοῦ ἑστῶτα ἐπὶ τοῦ θυσιαστηρίου, ὅπερ ἦν ποιήσας ὁ γέρων ἐπ’ αὐτοῦ τοῦ σπηλαίου, καὶ ἁγιάσας. Καὶ λέγει ὁ ἀναχωρητὴς τῷ ἀγγέλῳ· Τί ποιεῖς ὧδε; Λέγει αὐτῷ, Ἄγγελός εἰμι τοῦ Κυρίου, καὶ ἀφ’ οὗ ἡγιάσθη, ἐμοὶ ἐπιστεύθη ὑπὸ τοῦ Θεοῦ.</p>
                </div>
                <div type="textpart" subtype="chapter" n="11">
                  <head xml:lang="lat">11. Vita abbatis Hagioduli.</head>
                  <p>Ὁ ἀββᾶς Πέτρος ὁ πρεσβύτερος τῆς λαύρας τοῦ ἐν ἁγίοις Πατρὸς ἡμῶν Σάβα, διηγήσατο ἡμῖν περὶ Ἁγιοδούλου, λέγων, ὅτι Ὄντος αὐτοῦ ἡγουμένου τῆς λαύρας τοῦ μακαρίου Γερασίμου, συνέβη ἀδελφόν τινα τῶν ἐκεῖ τελευτῆσαι, καὶ οὐκ ἔμαθεν ὁ γέρων. Καὶ κρούσαντος τοῦ κανονάρχου τὸ ξύλον, ἐφ’ ᾧ πάντας τοὺς ἀδελφοὺς συναχθῆναι, καὶ προπέμψαι τὸν τελευτήσαντα, ἐλθὼν ὁ γέρων, καὶ ἰδὼν τὸ λείψανον τοῦ ἀδελφοῦ κείμενον ἐν τῇ ἐκκλησίᾳ, ἐλυπήθη, ὅτι <milestone unit="mignepage" n="2860-d"/>οὐκ ἠσπάσατο αὐτὸν πρὸ τοῦ ἐξελθεῖν ἐκ τοῦ βίου. Ἀπελθὼν δὲ πρὸς τὴν κλίνην λέγει τῷ τεθνεῶτι, Ἐγείρου, ἀδελφὲ, δός μοι ἀσπασμόν. Ὁ <pb n="2861"/><milestone unit="mignepage" n="2861-a"/>δὲ ἀναστὰς ἠσπάσατο τὸν γέροντα. Καὶ λέγει αὐτῷ ὁ γέρων· Κοίμα τὸ λοιπὸν ἕως ἐλθὼν ὁ Υἱὸς τοῦ Θεοῦ ἐγείρῃ σε.</p>
                  <p>Ὁ αὐτὸς ἀββᾶς Ἁγιόδουλος ἀνερχόμενος παρὰ τὰς ὄχθας τοῦ ἁγίου Ἰορδάνου, ἐν τῷ λογισμῷ διενοεῖτο, τί ἄρα γεγόνασιν οἱ λίθοι οἱ ἐκλεκτοὶ οἱ ἐμβληθέντες ὑπὸ Ἰησοῦ τοῦ Ναυῆ, ἀντὶ τῶν ἀρχόντων ὑπ’ αὐτοῦ, καὶ ὡς ταῦτα διελογίζετο παραχρῆμα, διέστη ἔνθα καὶ ἔνθα τὰ ὕδατα, καὶ ἐθεάσατο τοὺς δώδεκα λίθους, καὶ βαλὼν μετάνοιαν τῷ Θεῷ, ἀνεχώρησεν.</p>
                </div>
                <div type="textpart" subtype="chapter" n="12">
                  <head xml:lang="lat">12. Dictum abbatis Olympii.</head>
                  <p>Ἀδελφὸς ἠρώτησε τὸν ἀββᾶν Ὀλύμπιον τὸν πρεσβύτερον τῆς λαύρας τοῦ ἀββᾶ Γερασίμου, λέγων· Εἶπον μοι ῥῆμα. Ὁ δὲ λέγει αὐτῷ· Μὴ καθίσῃς μετὰ αἱρετικῶν, καὶ κράτει γλώσσης καὶ κοιλίας,<milestone unit="mignepage" n="2861-b"/> καὶ ὅπου κάθῃ, συνεχῶς λέγε, ὅτι Ξένος εἰμί.</p>
                </div>
                <div type="textpart" subtype="chapter" n="13">
                  <head xml:lang="lat">13. Vita abbatis Marci anachoretae.</head>
                  <p>Ἔλεγον περὶ τοῦ ἀββᾶ Μάρκου τοῦ ἀναχωρητοῦ (οὗτος δέ ἐκάθητο πλησίον τῆς μονῆς τοῦ Πενθουκλᾶ), ὅτι ἐπὶ ἑξήκοντα ἐννέα ἔτη ταύτην ἔσχεν τὴν ἐργασίαν, τὰς ἑβδομάδας νηστεύων, ὥστε νομίζειν τινὰς, ὅτι ἄσαρκός ἐστιν. Ἠργάζετο δὲ νύκτα καὶ ἡμέραν περὶ τῶν ἐπαγγελιῶν τοῦ Χριστοῦ, καὶ ἐδίδου αὐτὰς πτωχοῖς, οὐδὲ παρά τινος ἔλαβεν τιποτοῦν· περὶ τούτου ἀκούσαντες φιλόχριστοι ἦλθον δοῦναι αὐτῷ τὴν ἀγάπην· ὁ δὲ ἔλεγεν· Οὐ λαμβάνω· τὸ γὰρ ἐμὸν χείρεργον τρέφει με, καὶ τοὺς ἐρχομένους πρός με διὰ τὸν Θεόν.<milestone unit="mignepage" n="2861-c"/></p>
                </div>
                <div type="textpart" subtype="chapter" n="14">
                  <head xml:lang="lat">14. De fratre qui a spiritu fornicationis impugnabatur, leprosus effectus est.</head>
                  <p>Ὁ ἀββᾶς Πολυχρόνιος πάλιν ἡμῖν διηγήσατο, ἡμῖν λέγων, ὅτι Ἐν τῷ κοινοβίῳ τοῦ Πενθουκλᾶ, ἀδελφὸς ἦν πάνυ προσέχων αὐτὸν, καὶ ἀσκητὴς. Ἐπολεμήθη δὲ εἰς πορνείαν, καὶ μὴ εἰσενεγκὼν τὸν πόλεμον, ἐξῆλθεν τοῦ μοναστηρίου, καὶ ἀπῆλθεν εἰς Ἱεριχὼ πληρῶσαι τὴν ἐπιθυμίαν αὐτοῦ. Καὶ ὡς εἰσῆλθεν εἰς τὸ καταγώγιον τῆς πορνείας, εὐθέως ἐλεπρώθη ὅλως· καὶ θεασάμενος ἑαυτὸν ἐν τοιούτῳ σχήματι, εὐθέως ἐπέστρεψεν εἰς τὸ μονοστήριον αὐτοῦ, εὐχαριστῶν τῷ Θεῷ, καὶ λέγων, ὅτι Ὁ Θεὸς ἐπήγαγέν μοι τὴν τοιαύτην νόσον, ἵνα ἡ ψυχή μου σωθῇ. Καὶ μεγάλως ἐδόξαζεν τὸν Θεόν.</p>
                </div>
                <div type="textpart" subtype="chapter" n="15">
                  <head xml:lang="lat">15. Factum mirabile abbatis Cononis.</head>
                  <milestone unit="mignepage" n="2861-d"/><p>Ἔλεγον περὶ τοῦ ἀββᾶ Κόνωνος τοῦ ἡγουμένου τοῦ Πενθουκλᾶ, ὅτι Ἐν μιᾷ ἀπερχομένου αὐτοῦ ἐπὶ Βίτων ἅγιον τὸ χωρίον ὑπήντησαν αὐτῷ Ἑβραῖοι, καὶ ἠθέλησαν αὐτὸν φονεῦσαι· καὶ γυμνωσάντων αὐτῶν τὰ ξίφη, ἔδραμον πρὸς τὸν γέροντα, καὶ πλησιάσαντες, ἀνέτειναν τὰς χεῖρας αὐτῶν ἐπὶ τῷ δοῦναι αὐτῷ· καὶ ἔμειναν αἱ χεῖρες αὐτῶν ἐν τῷ μετεώρῳ ἀκίνητοι. Καὶ ἐποίησεν αὐτοῖς ὁ γέρων εὐχὴν, καὶ ἀπῆλθον χαίροντες καὶ δοξάζοντες τὸν Θεόν.</p>
                </div>
                <pb n="2864"/>
                <div type="textpart" subtype="chapter" n="16">
                  <head xml:lang="lat">16. Relatio abbatis Nicolai de seipso et sociis.</head>
                  <milestone unit="mignepage" n="2864-a"/><p>Γέρων τις ἐκάθητο εἰς τὴν λαύραν τοῦ ἀββᾶ Πέτρου πλησίον τοῦ ἁγίου Ἰορδάνου, ὀνόματι Νικόλαος. Οὗτος διηγήσατο ἡμῖν λέγων, ὅτι Καθεζομένου μού ποτε εἰς τὴν Ῥαϊθοῦν<note type="footnote">al. Ῥαϊθμοῦ.</note>, ἐπέμφθημεν τρεῖς ἀδελφοὶ εἰς διακονίαν, εἰς Θηβαΐδα. Καὶ δὴ ἀπερχόμενοι κατὰ τὴν ἔρημον, ἐπλανήθημεν τὴν ὁδὸν, καὶ περιεφερόμεθα ἐν τῇ ἐρήμῳ. Τοῦ οὖν ὕδατος ἡμῶν δαπανηθέντος, καὶ μὴ εὑρισκόντων ἡμῶν ὕδωρ ἐπὶ ἡμέρας, ἠρξάμεθα ἀπὸ δίψης καὶ ἐκ τοῦ καύματος ἐκλείπειν. Καὶ λοιπὸν μὴ δυνάμενοι βαδίζειν, εὑρόντες εἰς τὴν αὐτὴν ἔρημον δένδρα μυρίκινα, ἐθήκαμεν ἑαυτοὺς, εἷς ἕκαστος ἡμῶν, ὅπου ηὗρεν τόπον κατάσκιον
                  <note type="footnote">Τόπον κατάσκιον. Tritissimae voces κατάσκιος et κατασκιάζειν. Quarum ultimam reduci velim in locum suum, apud Palladium, Dialogo de vita S. Chrysostomi, cap. 18, p. 178: Εἰς ὕπνον κατέσπεσεν, οὔτε τοίχου ἤ πέτρας σκιὰν εὑρίσκων, ἀλλ’ ὑπὸ φυτὸν ἀρκεύθινον, ὅ καὶ αὐτὸ ἀμυδρῶς κατασκιάζει. Minime vero κατασκευάζει. Elias "in somnum decidit, neque parietis aut saxi inveniens umbram, sed sub juniperi virgulto, quod et ipsum exiter obumbrat." Nec minus in voce haud absimili erratum t. II Auct. Combef. c. 237 D. In Andreae Cretensis Iambis, φωτὸς καταστράπτοντος αὐτοὺς ἀσκίου. Quos fulguris, lux, in modum blande subit. Cum edendum fuisset ἀεκίου. Φῶς ἄσκιον lumen significat divinum quod umbra caret. "Lumine umbrae experte collustrante ipsos."</note>,
                  προσδοκῶντες τὸν ἐκ τῆς δίψης θάνατον. Καὶ δὴ ἀνακείμενος ἐγὼ γίνομαι ἐν ἐκστάσει, καὶ θεωρῶ κολυμβήθραν πεπληρωμένην ὕδατος καὶ <milestone unit="mignepage" n="2864-b"/>περιεκχύνουσαν, καὶ δύο τινὰς ἐφεστῶτας ἐπάνω εἰς τὸ χεῖλος τῆς κολυμβήθρας, καὶ ἐν ξυλίνῳ καυκίῳ
                  <note type="footnote">Καυκίῳ. Καυκίον et καυκάλιον infra, cap. 15, ut καῦκος et καῦκα, idem sonant ac Latine caucus, caucum, cauculus, caucellus; id est calix, scyphus, poculum, patera et vas cavum. Circa quae omissis aliorum animadversionibus, unum expendam locum, ex Indice ad Nicetae Annales petitum, Καύκαλον, μίμημα, p. 95 C, ubi narratur de Aarone mago et dicitur: Καὶ προύκειτο χελώνης ἔκφορον μίμημα, ἔνδον στέγον τῆς χέλυος ἀνθρωπόμορφον εἴκασμα, πεπεδημένον ἄμφω τὼ πόδε, καὶ τὸ στέρνον ἐληλαμένον ἥλῳ διαμπερές. Interpr.: "Et simulacrum testudinis prolatum, in quo erat imago hominis, qui ambos pedes habebat in compedibus et pectus clavo transfixum." Verum καύκαλον, vel ut forte scribendum est καυκάλιον et μίμημα nullatenus quadrant, sed μίμημα respondet voci sequenti εἴκασμα nisi si pro καύκαλον vitiose legerit εἴκελον. Nicetas itaque, mea quidem sententia, explicari debet de cauco et vase concavo; illiusque verba hoc pacto in Latinum sermonem sunt transferenda: "Et depromptum prostabat testitudineum vasculum, intra testitudinem tegens humanae formae imaginem, viroque pede compeditam, et per totum pectus clavo confixam."
                  Nec me praeterit, Salmasium hominem longe doctissimum aliter sentire in Notis ad Spartianum, atque χελώνης καύκαλον exponere testudinis superficiem, quod mihi ideo non placet, tum quia non solum proferebatur superficies testudinis, sed testudo ipsa seu vas e testudine, tum quia coactius videtur interpretamentum. Cogitet etiam prudens lector, utrum in eodem Nicetae Indice καύκα, est ac ἑταιρὶς, erratum sit descriptoris: non enim ausim affirmare, ut et dubito de his in Vita Eudociae martyris n. 2, Martii 1: Γέγονε καυκίον ἀμόλυντος, quia vestigia ms. lectionis magis premeret καὶ ὀχεῖον.</note>
                  ἀντλοῦντας· καὶ ἠρξάμην παρακαλεῖν τὸν ἕνα, λέγων· Ποίησον ἀγάπην, κύριε, δός μοι ὀλίγον ὕδωρ, ὅτι ἐκλείπω. Ὁ δὲ οὐκ ἤθελέν μοι παρασχεῖν. Λέγει αὐτῷ ὁ ἄλλος· Δὸς αὐτῷ ὀλίγον. Ἀποκρίνεται αὐτῷ, λέγων· Μὴ δῶμεν αὐτῷ, ὅτι πολὺ ῥᾴθυμός ἐστιν καὶ ἀμελεῖ ἑαυτοῦ. Λέγει αὐτῷ· Ναὶ, ναὶ, ὅτι μὲν ῥᾴθυμός ἔστιν, ῥᾴθυμός ἔστιν· διὰ δὲ τὴν ξενιτείαν αὐτοῦ δώσωμεν αὐτῷ. Καὶ οὕτως παρέσχεν μοι· δούς, φησὶν, καὶ τοῖς μετ’ ἐμοῦ. Καὶ ἐπίομεν, καὶ ὡδεύσαμεν<note type="footnote">al. διωδεύσαμεν.</note> ἄλλας τρεῖς ἡμέρας μὴ πιόντες· καὶ τότε ἐφθάσαμεν τὴν οἰκουμένην.</p>
                </div>
                <div type="textpart" subtype="chapter" n="17">
                  <head xml:lang="lat">17 Vita magni senis.</head>
                  <milestone unit="mignepage" n="2864-c"/><p>Ἔτι δὲ καὶ τοῦτο εἶπεν ὁ αὐτὸς γέρων, περί<note type="footnote">al. ἔλεγον περί.</note> τινος μεγάλου γέροντος, ἐν τῇ αὐτῇ λαύρα<note type="footnote">al. τοῦ Ἀββᾶ Πέτρου.</note> <pb n="2865"/><milestone unit="mignepage" n="2865-a"/>καθημένου, ὅτι πεντήκοντα ἔτη ἐποίησεν, καθήμενος εἰς τὸ σπήλαιον αὐτοῦ, μήτε οἶνον πίνων, μήτε ἄρτον ἐσθίων, εἰ μὴ πίτυρα· μετελάμβανεν δὲ τρίτον τῆς ἑβδομάδος.</p>
                </div>
                <div type="textpart" subtype="chapter" n="18">
                  <head xml:lang="lat">18. Vita alterius senis monasterii Laurae, qui cum leonibus dormiebat.</head>
                  <p>Διηγήσατο ἡμῖν πάλιν ὁ ἀββᾶς Πολυχρόνιος<note type="footnote">al. ὁ πρεσβύτερος.</note>, ὅτι Ἄλλος γέρων ἐκαθέζετο ἐν τῇ αὐτῇ λαύρᾳ τοῦ ἀββᾶ Πέτρου, καὶ πολλάκις ἀναχωρῶν, καὶ μένων εἰς τὰς τοῦ ἁγίου Ἰορδάνου ὄχθας, ὅπου ηὕρισκεν κοίτην λέοντος, ἐκεῖ ἐκάθευδεν. Ἐν μιᾷ οὖν εὑρίσκει δύο σκυμνία λέοντος εἰς σπήλαιον, καὶ φέρει αὐτὰ εἰς τὴν ἐκκλησίαν, εἰς τὸ παλίον<note type="footnote">al. παλλίον.</note> ὃ ἦν περιβεβλημένος· καὶ ἔλεγεν, ὅτι Εἰ ἐφυλάττομεν τὰς ἐντολὰς τοῦ Κυρίου ἡμῶν Ἰησοῦ Χριστοῦ, ταῦτα εἶχον ἡμᾶς φοβεῖσθαι· ἀλλὰ διὰ τὰς ἁμαρτίας ἡμῶν, δοῦλοι γιγόναμεν, καὶ μᾶλλον ἡμεῖς φοβούμεθα ταῦτα. Καὶ μεγάλως ὠφεληθέντες οἱ ἀδελφοὶ ἀνεχώρησαν εἰς τὰ σπήλαια αὐτῶν.</p>
                </div>
                <div type="textpart" subtype="chapter" n="19">
                  <head xml:lang="lat">19. Relatio abbatis Eliae de seipso.</head>
                  <milestone unit="mignepage" n="2865-b"/><p>Διηγήσατο ἡμῖν ὁ ἀββᾶς Ἠλίας ὁ βοσκὸς, ὅτι Καθημένου μού ποτε εἰς τὰ μέρη τοῦ Ἰορδάνου ἐν σπηλαίῳ, διὰ τὸ μὴ κοινωνεῖν με τῷ ἀββᾷ Μακαρίῳ τῷ ἐπισκόπῳ Ἱεροσολύμων· ἐν μιᾷ τῶν ἡμερῶν ὡς περὶ ὥραν ἕκτην τοῦ καύσονος σφοδροτέρου ὄντος, ἔκρουσέν τις τῷ σπηλαίῳ μου, καὶ ἐξελθὼν ἐθεασάμην γυναῖκα· καὶ λέγω αὐτῇ· Τί ὧδε ποιεῖς; Καὶ ἀποκριθεῖσα, λέγει μοι· Κῦρι ἀββᾶ, κἀγὼ τὴν πολιτείαν ταύτην μετέρχομαι, καὶ ὡς ἀπὸ σημείου ἑνὸς τοῦ κελλίου σου καθέζομαι ἔχουσα σπήλαιον μικρόν· ἔδειξέν μοι καὶ τὸν τόπον ὡς ἐπὶ Νότου. Καὶ λέγει μοι, ὅτι Διερχομένη τὴν ἔρημον ταύτην, ἐδίψησα ἐκ τοῦ πολλοῦ καύσονος, ἀλλὰ ποίησον ἀγάπην, δός μοι ὀλίγον ὕδωρ. Κἀγὼ ἐξενέγκας τὸ βασκάλιόν μου δέδωκα αὐτῇ. Ἡ δὲ λαβοῦσα ἔπιεν, καὶ ἀπέλυσα αὐτήν. <milestone unit="mignepage" n="2865-c"/>Καὶ μετὰ τὸ ἀπελθεῖν αὐτὴν, ἤρξατο ὁ διάβολος πολεμεῖν με εἰς αὐτὴν, καὶ ἐμβάλλειν λογισμούς.
                  Καὶ κατακυριευθεὶς, καὶ μὴ βαστάξας τὴν πύρωσιν, λαβὼν τὴν ῥάβδον μου, ἐξῆλθον τοῦ σπηλαίου, τοῦ καύσονος καὶ τοὺς λίθους ἐκκαίοντος, καὶ ἀπῄειν πρὸς αὐτὴν, εἰς τὸ τὴν ἐπιθυμίαν πληρῶσαι. Γενομένος δὲ ὥς ἀπὸ σταδίου ἑνὸς, τῆς ἐπιθυμίας καταφλεγούσης με, γίνομαι ἐν ἐκστάσει, καὶ εἶδον τὴν γῆν ἀνοιγεῖσαν, κἀμὲ κατασπώμενον, καὶ θεωρῶ σώματα νεκρὰ κείμενα σεσηπότα, καὶ διερραγότα, καὶ δυσωδὶας ἀνεικάστου ποτὲ πεπληρωμένα, καί τινα ἱεροπρεπῆ ὑποδεικνύντα τὰ πράγματα, καὶ λέγοντά μοι· Ἰδοὺ τοῦτο γυναικός ἐστιν, τοῦτο ἀνδρός ἐστιν· ἀπώλαυσον ποῖον ὅσον θέλεις τῆς ἐπιθυμίας σου.
                  Διὰ <milestone unit="mignepage" n="2865-d"/>τοιαύτην οὖν ἡδονὴν βλέπε πόσους κόπους θέλεις ἀπολέσαι, ἴδε διὰ ποίαν ἁμαρτίαν θέλετε ἑαυτοὺς ἀποστερῆσαι τῆς βασιλείας τῶν οὐρανῶν. Ἀβάλε τῇ ἀνθρωπότητι! Διὰ μίαν ὥραν ὅλον ἐκεῖνον τὸν κάματον θέλεις ζημιωθῆναι; Ἐγὼ δὲ ἀπὸ τῆς πολλῆς δυσωδίας ἔπεσα εἰς τὴν γῆν. Καὶ ἐλθὼν ὁ φανείς μοι <pb n="2868"/><milestone unit="mignepage" n="2868-a"/>ἱεροπρεπὴς, ἀνέστησέν με, καὶ τὸν πόλεμον ἔπαυσεν, κἀγὼ ἀνεχώρησα εἰς τὴν κέλλην μου, εὐχαριστῶν τῷ Θεῷ.</p>
                </div>
                <div type="textpart" subtype="chapter" n="20">
                  <head xml:lang="lat">20. Conversio cujusdam militis ad miraculum Dei in se factum, cujus etiam vita compendiose describitur.</head>
                  <p>Διηγήσατό μοί τις τῶν Πατέρων, ὅτι δρακονάρις<note type="footnote">Δρακονάρις seu δρακονάριος. Πατρωῖνος δρακωνάριος. Epist. Theodoriti 59. Et epist. 133: θεοδότου τοῦ δρακωναρίου. Leo δρακοναρίους appellat. Latinis draconarii. Lib. XX Ammiani Marcellini: "Abstractum sibi torquem, quo ut draconarius utebatur, capiti Juliani imposuit." Reliqua ad draconarios spectantia δρακοντοφόρους, signiferos, gestatores vexillorum in quibus dracones depicti, e Glossariis criticorumque Commentariis discentur.</note> τις διηγήσατό μοι λέγων, ὅτι Πόλεμον ἔχομεν εἰς τὰ μέρη τῆς Ἀφρικῆς μετὰ τῶν Μαυριτιάνων<note type="footnote">al. Μαύριτιανῶν.</note>· καὶ ἡττηθέντες ὑπὸ τῶν βαρβάρων, ἐδιωκόμεθα. Κατεδίωκον οὖν ὀπίσω ἡμῶν οἱ βάρβαροι, καὶ πολλοὺς ἐξ ἡμῶν ἐφόνευσαν. Ἔφθασεν δὲ, φησὶ, κἀμὲ εἷς βάρβαρος, καὶ τὸ δόρυ αὐτοῦ ἐξέτεινεν ἵνα κρούσῃ με. Ἐγὼ δὲ ὡς εἶδον, ἠρξάμην παρακαλεῖν τὸν Θεὸν, καὶ λέγειν· Κύριε ὁ θεὸς, ὁ φανεὶς τῇ δούλῃ <milestone unit="mignepage" n="2868-b"/>σῇ Θέκλῃ
                  <note type="footnote">Θέκλῃ. Labitur memoria vir magnus, mihique dum viveret amicissimus, Henricus Valesius, quando scribit Ad Evagrium, dictam esse Theclam per syncopen pro Theocle, ut non raro eam appellat Basilius Seleucensis. Theoclea enim sive Theoclea mater erat, Thecla filia.</note>, καὶ ῥυσάμενος αὐτὴν ἐκ τῶν ἀνόμων χειρῶν, ῥῦσαί με ἐκ τῆς ἀνάγκης ταύτης, καὶ σῶσόν με ἀπὸ τοῦ πικροῦ θανάτου τούτου, καὶ ὑπάγω εἰς τὴν ἔρημον, καὶ ἡσυχάζω. Καὶ στραφεὶς, φησὶν, οὐκ εἶδόν τινα τῶν βαρβάρων. Καὶ εὐθέως ἦλθον εἰς τὴν λαύραν ταύτην τοῦ Κοπραθᾶ. Καὶ ἰδοὺ ἔχω χάριτι Θεοῦ ἐν τῷ σπηλαίῳ τούτῳ ἔτη τριακονταπέντε.</p>
                </div>


                </div>
      </body>
  </text>
</TEI>
